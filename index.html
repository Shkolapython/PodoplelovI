<html>
<body style="background-color:black;color:white">
<header><h1 style="text-align:center">Вельш Коргі </h1></header>
<main>
Вельш-коргі чи валлійський коргі – це невеликі та, на вигляд, здається, не повороткі і спокійні собаки, як можуть думати люди не знайомі з породою, – повна протилежність цьому опису. Коргі вразять вас своїм розумом, кмітливістю, вигадливістю та особистістю. Так, саме особистістю. Бо ця порода має свій власний характер, харизму, настрій та здатність здобувати з легкістю любов всієї родини.
Якщо ви шукаєте невелику собачку, яка буде лежати на дивані – це точно не про коргі.
<p><img src="https://aboutdogs.com.ua/wp-content/uploads/2021/06/cute-welsh-corgi-pembroke-sits-grass-with-his-tongue-1536x1025.jpg"height="250"></p>
<h2>Особливості породи вельш-коргі</h2>
<p>Вівчарська порода, з вираженими схильностями собаки-пастуха, незважаючи на те, що зараз порода значно рідше служить за призначенням</p>
<p>Звідси, їм притаманна сторожовитість, пильність та гавкучість</p>
<p>Одні з найрозумніших порід собак, легко навчаються новому, але потребують постійності в навчанні</p>
<p>Зараз більше виконують роль собаки-компаньйона</p>
<p>Відрізняються особливою комунікативністю та прив’язаністю до господаря</p>
<p>Є два види породи коргі – пемброк вельш-коргі (Pembroke Welsh Corgi) та кардіган вельш-коргі (Cardigan Welsh Corgi).</p>
<h2>Фізіологічні особливості коргі</h2>
<p>Тривалість життя: <b>12-15 років</b></p>
<p><b>Атлетичної статури</b> завдяки своєму походженню</p>
<p>Собаки <b>середнього розміру</b>, а не малого, як здається на перший погляд</p>
<p>Вагою <b>9-12 кг</b></p>
<p>Висотою можуть бути<b> 25-30см</b></p>
<p>Кольори шерсті – основні <b>палевий, чорно-коричневого та може мати білі позначки</b>.</p>
<img src="https://aboutdogs.com.ua/wp-content/uploads/2021/06/%D0%B2%D0%B5%D0%BB%D1%8C%D1%88-%D0%BA%D0%BE%D1%80%D0%B3%D1%96-1536x1024.jpg"height="250">
<h2>Походження породи вельш-коргі</h2>
Незважаючи на те, що прийнято вважати, що коргі походять з Великобританії, по одній з версій сюди вони були завезені фламандськими ткачами з Бельгії, яких запросив король Британії ще в 1107 році для переселення, щоб жити і працювати в південно-західному Уельсі. Тому разом з ткачами порода коргі, яка в той час допомагала у вівчарстві, була завезена в Британію разом з іншими вівчарськими породами.

За іншою версією, вважається, що вельш-коргі походить від шведських собак, вальхунд – вівчарська порода для випасання великої рогатої худоби, привезених вікінгами до Уельсу в 9-10 століттях.

У будь-якому випадку, історичний родовід не визначений напевно.

Вже у 20-х роках 20 століття Британський кінологічний клуб визнав коргі окремою породою собак. Офіційно відомі як валлійські коргі порода вперше взяла участь у виставці в 1925 році.
Як згадувалось вельш-коргі мають дві споріднені породи – кардіган коргі та пембрук коргі.
На той час пемброк і кардиган коргі були показані в одному класі, тобто як одна порода.

Потім, в 1934 році, Британський кінологічний клуб визнав пемброк і кардиган коргі двома окремими породами. Того ж року Американський кінологічний клуб прийняв таке ж рішення Вперше пембрук коргі були показані в США в 1936 році, де обидві породи почали набирати стрімкої популярності, і сьогодні входять до топ-50 найпопулярніших порід для сімейних домашніх тварин.
Коргі є також улюбленцями в королівській родині – вони користуються прихильністю англійської королеви Єлизавети II, яка отримала свою першу валлійську коргі пемброк від свого батька (короля Георга VI) у 1933 році.
</main>
<footer>
    <a href="https://aboutdogs.com.ua/blog/velsh-korgi/">Посилання на оригінальний сайт </a>
</footer>
</body>
</html>
